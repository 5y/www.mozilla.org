Ciao,
per prima cosa desideriamo ringraziarti per averci contattato e per l’interesse dimostrato per la newsletter della comunità Mozilla.

Siamo costantemente alla ricerca di volontari per portare avanti la nostra missione, se invece sei interessato a lavorare per Mozilla ti consigliamo di consultare la pagina http://careers.mozilla.org/en-US/ per un elenco delle posizioni aperte.

La comunità italiana di Mozilla – http://www.mozillaitalia.org – si occupa principalmente di supporto e localizzazione, mentre per alcuni settori specifici (sviluppo, istruzione, ecc.) è indispensabile riuscire a comunicare direttamente in lingua inglese con i relativi coordinatori. Nel limite delle nostre possibilità possiamo cercare comunque di aiutarti, se hai dei dubbi o vuoi chiedere dei chiarimenti iscriviti al nostro forum: http://forum.mozillaitalia.org

La newsletter in lingua inglese della comunità è la principale espressione delle istanze della comunità e ci guida alla creazione partecipativa di contenuti che ispireranno i mozilliani di oggi e di domani.

La newsletter presenta le più interessanti storie sui mozilliani, le notizie più rilevanti e le caratteristiche e gli strumenti utili ai mozilliani e agli utenti. . In questa pagina potrai consultare le edizioni passate della newsletter:https://blog.mozilla.org/about_mozilla/

Collaborare alla newsletter è davvero molto semplice.

1. Registra un account su mozillians.org. (https://mozillians.org)
2. Completa il tuo profilo indicando i motivi per cui vuoi collaborare alla newsletter inserendo qualche link a testi in lingua inglese che hai scritto.
3. Iscriviti al gruppo “about:Mozilla”.
4. Verrai contattato al più presto da un responsabile per diventare un autore della newsletter.

Stai cercando delle opportunità di stage come sviluppatore in ambito giornalistico? Il programma Knight-Mozilla Open News Fellowship mette assieme hacker, sviluppatori, “macinatori” di informazioni di pubblico interesse e esperti del mondo digitale per sviluppare strumenti opensource in ambito giornalistico. Ulteriori informazioni:http://opennews.org/

hai altre idee da suggerirci per integrare la narrazione, il giornalismo e storie di pubblica utilità nella nostra comunità?? Sentiti libero di contattarci utilizzando la piattaforma di mailing list su community-building@mozilla.org. Ci piace ascoltare nuove idee e collaborare con gente appassionata.

Ti ringraziamo per dedicare parte del tuo tempo a essere un feroce innovatore schierato a favore del cambiamento e della libertà del Web.

Saluti,
il team di Mozilla Italia
