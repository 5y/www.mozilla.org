Ciao,
per prima cosa desideriamo ringraziarti per averci contattato e per l’interesse dimostrato per il programmaMozilla Science Lab, programma dedicato alla costruzione di una rete globale di ricercatori, sviluppatori, bibliotecari ed editori per promuovere la scienza sul Web.

Siamo costantemente alla ricerca di volontari per portare avanti la nostra missione, se invece sei interessato a lavorare per Mozilla ti consigliamo di consultare la pagina [http://careers.mozilla.org/en-US/] per un elenco delle posizioni aperte.

La comunità italiana di Mozilla – [http://www.mozillaitalia.org ]– si occupa principalmente di supporto e localizzazione, mentre per alcuni settori specifici, come nel caso di Mozilla Science Lab, è necessario poter comunicare direttamente con la responsabile del programma, Kaitlin Thaney. Nel limite delle nostre possibilità possiamo cercare comunque di aiutarti, se hai dei dubbi o vuoi chiedere dei chiarimenti iscriviti al nostro forum: [http://forum.mozillaitalia.org].

Mozilla sta lavorando per costruire una rete globale di ricercatori, sviluppatori , bibliotecari ed editori per promuovere la scienza sul Web. Mozilla crede che una comunità di colleghi in grado di lavorare, imparare e creare in gruppo sia indispensabile perché la ricerca scientifica riesca a sfruttare al massimo gli strumenti messi a disposizione dall’open Web.

Cerchiamo di raggiungere questo obiettivo tramite:

    * la creazione di comunità e prototipi tecnologici;

    * l’insegnamento di competenze tecniche per lo sviluppo di strumenti aperti;

    * il rafforzamento delle capacità di imparare, risolvere problemi, creare strumenti e collaborare in gruppo.

Vuoi collaborare con Mozilla a questo progetto? Collegati al canale IRC di Mozilla #sciencelab room oppure [rispondi alla chiamata della comunità https://wiki.mozilla.org/ScienceLab/Calls].Per conoscere altri modi in cui puoi aiutarci, visita la  [pagina dedicata alle collaborazioni http://mozillascience.org/get-involved/] o segui [http://twitter.com/MozillaScience @MozillaScience] su Twitter.

Non vediamo l’ora di iniziare a lavorare con te.

Saluti,
il team di Mozilla Italia.


